# UninaCampus
App android realizzata per il progetto del corso di Ingegneria del Software II (prof. Tramontana Porfirio, A.A. 2017/2018, Università di Napoli Federico II). Il progetto si prefissa lo scopo di voler fornire uno strumento agli studenti della suddetta università, che gli permetta di accedere in maniera veloce e "smart" a svariate funzionalità utili nella giornata quotidiana, in ateneo e non. Allo sviluppo hanno partecipato: Galli Antonio, Gravina Michela e Valletta Paolo.

## Funzionalità
* ScannerQR: uno studente può inquadrare il codice QR posto fuori ogni aula al fine di vedere, nel giorno corrente, in quali ore e da quali lezioni l’aula è occupata.
* Selezione corsi da seguire: lo studente può selezionare i corsi del suo Corso di laurea da seguire.
* Scarica Orari: lo studente può scaricare gli orari dei corsi che ha scelto di seguire. Tali orari verranno sincronizzati nel calendario del dispositivo e inseriti nel “primo semestre” dell’ a.a. 2017/2018, dunque nei mesi settembre-dicembre. È necessario, quindi, avere un calendario sul dispositivo per poter usufruire di tale funzionalità. 
* GPS Aule: lo studente può visualizzare sulla mappa la posizione propria e di un’aula scelta.  
* Gestione Registrazioni: lo studente può effettuare l’upload della registrazione di una lezione, oppure effettuare il download delle registrazioni caricate da altri studenti.  
* Libretto: l’applicazione tiene traccia degli esami sostenuti dallo studente, il quale può aggiornare la sua carriera. È possibile aggiungere un esame o eliminarlo. In entrambi casi verrà aggiornata la media dello studente e di conseguenza la lista dei corsi che può seguire. 
* Mail@Prof: Lo studente può inviare un’email ad un professore selezionando un corso dalla lista dei corsi da lui seguiti, oppure specificando l’email di destinazione. In entrambi i casi l’invio dell’email viene demandata ad un client esterno.
* Registra lezione: lo studente può selezionare un corso e quindi registrare la lezione. Il file viene memorizzato sulla memoria del dispositivo. 

## Ulteriore materiale
Nella cartella "Tesina" è, infine, presente il materiale completo realizzato per il progetto nella sua totalità, che prevede lo studio dei tre strumenti di testing in campo Android principali (Espresso, Robotium e Robolectric), nonchè la definizione di un possibile approccio (prima guidato da un operatore e poi automatizzato) per la traduzione dei test realizzati per Espresso in corrispettivi per Robolectric.
